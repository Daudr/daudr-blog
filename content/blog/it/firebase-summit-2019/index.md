---
title: "Novità dal Firebase Summit 2019"
description: Il Firebase Summit ha avuto luogo il 26 Settembe a Madrid ed ho avuto l'onore di partecipare. In questo articolo andremo a vedere le molte (e sorprendenti) nuove funzionalità che sono state annunciate.
tags: ["firebase", "FirebaseSummit", "blog", "viaggi", "Madrid"]
keywords: ["firebase", "FirebaseSummit", "blog", "viaggi", "Madrid"]
cover_image: https://firebasestorage.googleapis.com/v0/b/daudr-blog.appspot.com/o/attending-firebase-2019%2Ffirebase-attendee-badge.jpg?alt=media&token=32b09174-7ffe-404d-90b1-626c1f1f99b2
date: "2019-09-29T10:00:00.000Z"
id: "it/firebase-summit-2019"
lang: "it"
---

Il Firebase Summit ha avuto luogo il 26 Settembe a Madrid ed ho avuto l'onore di partecipare. In questo articolo andremo a vedere le molte (e sorprendenti) nuove funzionalità che sono state annunciate.

![Michele Da Rin Fioretto Attendee Badge](https://firebasestorage.googleapis.com/v0/b/daudr-blog.appspot.com/o/attending-firebase-2019%2Ffirebase-attendee-badge.jpg?alt=media&token=32b09174-7ffe-404d-90b1-626c1f1f99b2)

Ci sono stati un sacco di annunci durante l'evento, lasciate che ve ne parli:

[**Un veloce video introduttivo alle nuove funzionalità**](https://www.youtube.com/watch?v=SiPOaV-5j9o)

[**Il Keynote di apertura del Firebase Summit 2019**](https://www.youtube.com/watch?v=wO70Pnv0yeo)

## Firebase Emulator Suite

![Firebase Emulator Suite](https://firebase.google.com/docs/emulator-suite/images/emulator_suite_block.png)

Una delle più interessanti aggiunte è la **Firebase Emulator Suite**, questo nuova aggiunta permetterà di avere la possibilità di testare tutte le funzionalità dell'app che si sta sviluppando in locale. Senza intaccare alcun valore (nel DB/Storage), ma avendo davvero tutto in locale. La cosa più bella è che consentirà l'**Hot Reloading** al cambiamento delle **Cloud Functions** o delle **Regole di sicurezza**.

Troverai una serie di video sull'argomento nel nuovo spazio dedicato a Firebase nel nuovo sito [**Google.dev**](https://google.dev/playlists/firebase-emulators) 🤩🤩🤩

## Firebase Extensions

![Firebase Extensions](https://firebase.google.com/images/products/mods/mods-2.png)

Un'altra novità davvero interessante sono le **Firebase Extensions**, queste vi permetterano di aggiungere alla vostra app delle funzionalità (come traduzioni, resize di immagini, ecc.) senza scrivere una singola riga di codice. Firebase ha rilasciato queste estensioni con licenza **open source** e sta pianificando di aggiungere la possibilità di creare le proprie estensioni personalizzate!

## Google Analytics for Firebase

![Google Analytics per Firebase](https://firebase.google.com/images/products/analytics/analytics-1.png)

[**Introduzione a Google Analytics per Firebase**](https://www.youtube.com/watch?v=q4Y4PgwlW-Q)

Un'altra grande aggiunta sarà la possibilità di implementare **Google Analytics** nei vostri progetti di Firebase. Si tratta di una grande aggiunta perché vi permetterà di creare delle audience personalizzate in base a come i vostri utenti utilizzano le vostre app (e vedremo come questo ci tornerà parecchio utile più avanti).

## Remote Config

![Remote Config](https://firebase.google.com/images/products/remote-config/remote-config-1.png)

Sarà finalmente possibile usare **Remote Config** anche nei progetti Web! **Remote Config** permette di cambiare il look and feel delle vostre applicazioni semplicemente settando delle variabili dalla console di Firebase, in modo che i vostri utenti possano vedere i cambiamenti al semplice refresh della pagina.
Sarà possibile usare le Audience create con Analytics per avere una migliore portata all'interno della vostra user base.

## Firebase Cloud Messaging

![Firebase Cloud Messaging](https://firebase.google.com/images/products/cloud-messaging/cloud-messaging-5.png)

Un'altra grande aggiunta ai progetti Web sarà **Firebase Cloud Messaging**, che permetterà di inviare dei messaggi personalizzati ai vostri utenti. Proprio come delle **Notifiche Push**, ma assai meglio! 💌💌💌

## Firebase App Distribution

![Firebase App Distibution](https://firebase.google.com/images/products/app-distribution/app-distro-2.png)

**Firebase App Distribution** permetterà di rilasciare delle versioni beta delle vostre applicazioni solo per determinati utenti, e avere una dashboard in cui poter vedere quante persone hanno effettivamente scaricato lapp, quanti bug/crash sono presenti e così via.

## Firebase Test Lab

![Firebase Test Lab](https://firebase.google.com/images/products/test-lab/test-lab-3.png)

**Firebase Test Lab** è un nuovo prodotto, basato su un'architettura di testing nel cloud. Con una singola operazione, puoi testare la tua app Android o iOS con una grande varietà di device, anche con configurazioni differenti, e vedere i risultati - comprendenti log, video, e immagini - nella console di Firebase.

![Firebase Test Lab at Firebase Summit](https://firebasestorage.googleapis.com/v0/b/daudr-blog.appspot.com/o/attending-firebase-2019%2Ffirebase-test-lab.jpg?alt=media&token=c10b2238-c408-4478-bd1a-09261a65540c)

> Firebase Test Lab al Firebase Summit

**Test Lab** usa veri dispositivi in funzione in un data center di Google per testare la tua app. I dispositivi usano API aggiornate e hanno settaggi personalizzabili, permettendoti di avere vari test che rispecchiano i dispositivi usati dagli utenti reali.

## Firebase Predictions

![Firebase Predictions](https://firebase.google.com/images/products/predictions/predictions-1.png)

Le **Firebase Predictions** applicano il **machine learning** ai dati di Analytics per creare dei segmenti di utenti dinamici basati sul comportamento previsto per determinati utenti. Queste predizioni sono disponibili automaticamente per essere usate con **Firebase Remote Config**, il **Notification Composer**, **Firebase In-APP Messaging** e i **Test A/B**. Puoi anche esportare i dati delle predizioni su **BigQuery** per analisi più approfondite o per usarle con tool di terze parti. 🧪🧪🧪

## Questo è tutto

Questo è tutto dal Firebase Summit, ma se vuoi rimanere aggiornato sulle **Novità di Firebase** o sui **Tutorial** futuri, considera di registrarti alla mia newsletter per non perderti nessun aggiornamento! 😍😍😍
